Esercizio 1.  Un’Assicurazione gestisce un archivio elettronico per raccogliere informazioni sulle automobili assicurate e sui loro proprietari. Implementare:
•	una classe Cliente, avente (i) nominativo, (ii) codice fiscale e (iii) città di residenza come variabili d’istanza; 
•	una classe Automobile avente come variabili d’istanza (i) la targa della vettura e (ii) un riferimento al proprietario della classe Cliente.
Si implementi, infine, la classe Archivio come lista di automobili, fornendo almeno le seguenti funzionalità:
1.	Creazione di un archivio inizialmente vuoto;
2.	Inserimento nell’archivio attuale di una nuova automobile, dati la targa dell’automobile e un riferimento al proprietario della classe Cliente: se l’automobile è già presente in archivio si aggiorni l’informazione relativa al proprietario;
3.	Cancellazione dall’archivio attuale di un’automobile, data la sua targa;
4.	Creazione di un nuovo archivio contenente le automobili selezionate dall’archivio principale aventi il proprietario residente in una data città;
5.	Ordinamento dell’archivio in modo lessicografico crescente rispetto alla targa delle automobili; 
6.	Ordinamento dell’archivio in modo lessicografico crescente rispetto al codice fiscale dei proprietari;
7.	Stampa su video dell’archivio attuale.

Esercizio 2.  Scrivere un metodo generico statico che inverte (su posto) l’ordine degli elementi di un array generico (si consideri la dimensione logica coincidente con quella fisica).
